<!-- @stylesheet uppdrag 2.2_uppdrag quiz 2.4_quiz.slides -->
<!-- @javascript uppdrag quiz -->

<div class="chapter">
	<div class="inner-wrap">
		<h3>DEL 2 - VAD HÄNDER MED MATAVFALLET?</h3>
		<span>Vad tar matavfallet vägen? Vad får vi ut av det, och hur mycket?</span>
	</div>
</div>

<div class="mobile-section clearfix section_2-1">
	<div class="inner-wrap">
		<div class="textbox">
			<div class="textlead">
				<h1>Vad händer med matavfallet?</h1>
				<p>För att kunna göra biogas, värme och el av matresterna som du sorterar måste matavfallet behandlas i en biogasanläggning. Det som händer där är samma sak som sker i din mage. I magen blir det fis och bajs – i biogasanläggningen, biogas och gödsel.</p>
			</div>

			<h2>Matavfallets väg</h2>
			<p>När du sorterat matavfallet transporteras det till en biogasanläggning. Det kan vara samma bil som hämtar både sopor och matavfall, men de blandas aldrig eftersom det finns två fack i dessa sopbilar.</p>

			<h2>Naturlig biogas</h2>
			<p>naturen bildar mikroorganismer biogas i sjöar och våtmarker. Går du förbi ett träsk som bubblar är det biogas du ser. Den brukar även kallas sumpgas. Biogas bildas även i komagen hos kor. Processen är helt naturlig.</p>

			<h2>Inne i biogasanläggningen</h2>
			<p>I biogasanläggningen rötas matavfallet för att det ska bli biogas och gödsel. Rötningen innebär att matavfallet bryts ner av mikroorganismer i en miljö utan syre.</p>
			<p>Det första som händer med matavfallet är att det krossas och pressas för att sedan delas upp i mindre bitar så att mikroorganismerna får fler ytor att mumsa på. Då kan de göra biogas snabbare.</p>

			<h2>Brunt som chokladpudding</h2>
			<p>De bruna matavfallspåsarna sorteras ut och skickas vidare till en förbränningsanläggning där de omvandlas till värme eller el.</p>
			<p>Vätska tillsätts för att göra matavfallet flytande. Då kan det pumpas och fördelningen av mikro-organismerna blir jämnare. Vätskan som tillsätts kan vara mat och dryck från livsmedelsindustrin; juice som det är något fel på eller inte kan säljas för att man tillverkat för mycket. Till skillnad från vatten innehåller mat och dryck energi som kan omvandlas till biogas. Därför vill man helst undvika att tillsätta vatten.</p>
			<p>Matavfallet är nu som en gråbrun gröt men lösare i konsistensen. Röran, som kallas slurry, skickas vidare till upphettning.</p>

			<h2>Upphettningen hindrar sjukdomar</h2>
			<p>Innan slurryn rötas hettas den upp till 70 grader i minst en timme. Det görs för att hindra att organismer som kan sprida sjukdomar förökar sig. Eftersom matavfallet även används som gödsel är detta viktigt. Därefter skickas slurryn till en syrefri rötningstank.</p>


			<h2>Mikroorganismerna frossar</h2>
			<p>I rötningstanken bubblar och jäser det. Mikroorganismerna frossar nu i matavfallet och pruttar biogas. Nästan all energi i maten omvandlas till metan. Mikroorganismerna behöver en allsidig och näringsrik kost precis som vi människor. För att kunna växa måste de bland annat få i sig kol, kväve, fosfor, salter, vitaminer och spårämnen. Mikroorganismerna som bryter ner avfallet har olika favoritmat. Metanogenerna som bildar biogas älskar exempelvis ättiskssyra, vätgas och koldioxid. Utan något av de ämnena blir det väldigt lite biogas.</p>
			<p>Temperaturen i rötningstanken måste vara jämn och miljön får inte bli för sur, pH-värdet ska ligga på 7-8, annars kan mikroorganismerna må dåligt, bli slöa eller till och med dö. Då tar det längre tid för biogasen att bildas</p>

			<h2>Biogas och rötrest</h2>
			<p>När mikroorganismerna ätit klart och matavfallet brutits ner finns det en massa biogas i tanken, det vill säga metan, koldioxid samt små mängder svavel och kväve. Innan biogasen kan användas som fordonsbränsle måste koldioxiden tvättas bort. Sen kan den transporteras till biogasmacken.</p>
			<p>Det som är kvar kallas rötrest. Det är gödsel i flytande form som ser ut som svart vatten – mumma för allt som våra bönder odlar.</p>

		</div>

		<div class="imagery">
			<img class="img-chickenstick" width="100" src="<!-- @path kycklingklubba.svg -->">
			<img src="<!-- @path ostmacka.svg -->" width="160">
			<img src="<!-- @path appelskrutt.svg -->" width="100">
			<img src="<!-- @path aggskal.svg -->" width="100">
			<img src="<!-- @path grapefrukt.svg -->">
			<img width="300" src="<!-- @path pasta.svg -->">
			<img src="<!-- @path medicin.svg -->">
			<img src="<!-- @path fimp.svg -->">
		</div>

	</div>
</div>


<div class="mobile-section clearfix section_2-2 uppdrag">
	<div class="inner-wrap">
		<!-- @include _2.2_uppdrag -->
	</div>
</div>

<div class="mobile-section clearfix section_2-3">
	<div class="inner-wrap">
		<div class="textbox">
			<div class="textlead">
				<h1>Köra bil och vispa grädde på matavfall</h1>
				<p>Som du förstått kan man göra mycket med den energi som finns i vårt matavfall. Av biogasen kan man göra fordonsgas men även el – som man kan använda för att titta på teve eller baka en kaka med. Och gödslet blir näring till ny mat.</p>
			</div>

			<h2>5 kilo matavfall</h2>
			<p>kan driva en bil en mil</p>

			<h2>5 kilo gödsel</h2>
			<p>räcker till drygt en kvadratmeter jord där man skördar vete som blir…</p>

			<h2>1 kilo mjöl</h2>
			<p>efter att man malt ner vetekornen. Mjölet i sin tur, räcker till att baka…</p>

			<h2>25 frallor</h2>


			<p>Till och med resterna från matavfallssorteringen ger massor av energi. I en stor stad med…</p>

			<h2>325 000 invånare</h2>
			<p>kan de ge värme till…</p>

			<h2>850 hushåll</h2>
			<p>under ett helt år. Och förse…</p>

			<h2>600 hus</h2>
			<p>med hushållsel</p>


			<h2>Om alla i hela sverige</h2>
			<p>sorterade sitt matavfall skulle det räcka till att förse…</p>

			<h2>120 000</h2>
			<p>bilar med biogas</p>

			<p>Plus tillräckligt med gödsel för att odla vete till</p>
			<h2>5 miljoner bullar</h2>

		</div>

		<div class="imagery">
			<img width="140" src="<!-- @path matkasse_1.svg -->" width="100">
			<img src="<!-- @path mynt_10.svg -->" width="100">
		</div>

	</div>
</div>

<div class="mobile-section clearfix section_2-4 uppdrag">
	<div class="inner-wrap">
		<h2>M E N I N G S B Y G G A R E N</h2>
	</div>
</div>

<div class="mobile-section clearfix section_2-5 uppdrag">
	<div class="inner-wrap">
		<!-- @include _2.4_quiz -->
	</div>
</div>

<div class="footer">
	<div class="inner-wrap">
		<a><h3>Det var allt i den här delen. Gå vidare till Del 3 när du är redo! &rarr;</h3></a>
	</div>
</div>